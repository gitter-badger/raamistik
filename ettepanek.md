#Ettepanek koalitsioonileppesse ja Vabariigi Valitsuse tegevuskavasse

##Eesmärk 

„E-ehituse“ visiooni elluviimine – viime planeerimis-, ehitus- ja kinnisvaravaldkonna avalikud teenused innovaatilise 
ehitise infomudeli e. BIM juurutamisega e-Eestisse ning loome seeläbi eeldused kvaliteetsema ehitatud keskkonna 
loomiseks ning kaasavamate, säästlikemate ja läbimõeldumate otsuste tegemiseks!

Selleks loome ehitise elukaare menetlustes ehitise infomudeli ja seonduvate suuremale koostööle suunavate 
hankemeetodite juurutamiseks vajaliku õigusliku, organisatoorse ja tehnilise raamistiku ning kehtestame seejärel 
piirmaksumust ületavatesse riigihangetesse BIM metoodika kasutamise nõude.

Eesmärk toetab Eesti teadus- ja arendustegevuse ning innovatsiooni strateegia 2014–2020 „Teadmistepõhine Eesti” 
visiooni, mille järgi „Eestis olemas head tingimused suure lisandväärtusega ettevõtluse loomiseks. 
Eesti on üleilmselt tuntud ja nähtav uute tehnoloogiliste lahenduste väljatöötajana ning kasutuselevõtjana.“

Ehitise infomudeli kasutuselevõtmine loob infotehnoloogilised eeldused 2019 avaliku sektori ja 2021 erasektorile 
kehtima hakkavate hoonete liginullenergia nõuete täitmiseks. 

##Tegevused

- Ehitise andmeid loovate ja tarbivate avalike teenuste ja tegevuste (planeerimine, projekteerimine, ehitamine, 
eelarve-, loa- ja hankemenetlus, kulu- ja energiatõhususe arvestus, info- ja varahaldus jne) analüüs ja 
ümberkujundamine BIM meetodeid kasutades. Teenuste omanikud. 2015-2020.

- Õigusliku raamistiku analüüs ja täiendamine, sh muudatused EHS’is, RHS’is, RVS’is (vajadusel ka PLS-is ja mujal) 
ja rakendusaktides. MKM (peatäitja), RAM, KUM, SIM, KEM (kaastäitjad). 2015-2018.

- Tehnilise raamistiku analüüs ja täiendamine, sh ehitisregistri, riigihangete registri ja riigi kinnisvararegistri 
täiendused. Vastavate IS-de omanikud, RIA. 2017-2018.

- Olemasoleva kompetentsi kaardistamine ja e-ehituse pädevuskeskuse loomine. Teadus- ja arendustegevus, 
parimate praktikate kujundamine ja standardite ülevõtmine, kutsesüsteemi täiendamine, koolitamine. 
MKM, HTM, TTÜ, EKA, TTK jne. 

- Rahvusvahelise (Soome, Norra, Holland, Ühendkuningriigid, Ameerika Ühendriigid, Singapur jne) ja 
siseriikliku (loodav ehituse innovatsiooni, puitehituse, teedeehituse ja IKT klaster) valdkondliku koostöö 
suurendamine ja BIM pilootprojektide elluviimine.

*Riiklik BIM-alane juhtrühm, märts 2015*
